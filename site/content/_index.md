---
title: "Zawał! Twoje serce"
subtitle: Umiera z każdą minutą
image: /img/heart-attack.jpg
oKampanii:
    heading: O Kampanii
    image: /img/serce.gif
    text: "„Zawał serca – czas to życie” – to ogólnopolska kampania społeczna, której organizatorem są Śląskie Centrum Chorób Serca w Zabrzu oraz Fundacja Śląskiego Centrum Chorób Serca w Zabrzu. Celem kampanii jest edukacja dotycząca właściwego postępowania w przypadku pierwszych oznak zawału serca, bo chociaż polscy lekarze potrafią skutecznie leczyć zawał, to wciąż prawie co trzeci pacjent umiera tylko dlatego, że zwleka z zadzwonieniem po karetkę. Późna reakcja na zwał znacząco wypływa także na jakość życia pacjenta po zawale. Honorowy patronat nad Kampanią „Zawał serca - czas to życie” objęła Małżonka Prezydenta Rzeczypospolitej Polskiej Agata Kornhauser-Duda zaś Minister Zdrowia objął patronat merytoryczny nad kampanią. Partnerem strategicznym jest Philips."

quotes:
    - image: http://via.placeholder.com/300x300
      quote: Wielu z nas uważa, że zawał serca ich nie dotyczy i nawet gdy objawy wskazują na początek zawału, zwlekają z reakcją tak długo jak to tylko możliwe. Czasem kilka, kilkanaście, a czasem nawet kilkadziesiąt godzin. Tymczasem w przypadku zawału serca reakcja musi być natychmiastowa, bo im szybciej chory trafi w ręce specjalistów, tym większe są jego szanse na przeżycie, a także na normalne życie po zawale.
      author: "prof. Marian Zembala"
      text1: Dlatego tak ważny jest kontakt z numerem alarmowym **112** już w momencie, gdy zaobserwujemy u siebie lub u kogoś w najbliższym otoczeniu objawy zawału serca i wezwanie karetki pogotowia. To najskuteczniejszy środek ratujący serce!
      text2: "Co roku w Polsce około 100 tysięcy kobiet i mężczyzn w różnym wieku, dostaje zawału serca. Polscy lekarze potrafią skutecznie leczyć zawał, jednak co trzecia z tych osób umiera, bo zbyt późno zadzwoniła po karetkę."

    - image: http://via.placeholder.com/300x300
      quote: Niewielu z nas zdaje sobie sprawę, że już od pierwszych minut zawału w sercu powstają nieodwracalne zmiany, które postępują z upływem czasu. Będą one mieć znaczący wpływ na jakość życia chorego po zawale.
      author: "prof. Marian Zembala"
      text1: "Niestety średnio od pierwszych objawów zawału serca tj. bólu w klatce piersiowej, do udzielenia pacjentowi pierwszej pomocy mijają w Polsce około 2 i pół godziny."
      text2: "Czas w jakim zostanie udzielona pomoc pacjentowi z zawałem serca – zależy także od Ciebie! Dlatego jeśli czujesz ból w klatce piersiiowej? Nie zwlekaj! Zadzwoń pod **112** i wezwij pogotowie!"

letter:
    image: /img/prezydentowa.png
    title1: "List Małżonki Prezydenta Rzeczypospolitej Polskiej"
    text1: „Szanowni Państwo. Moje zaangażowanie w kampanię społeczną „Zawał serca – czas to życie” było decyzją świadomą, płynącą z przekonania, że należy głośno mówić o chorobach układu krążenia, chorobach pozostających nadal główną przyczyną umieralności w Polsce. Śląskie Centrum Chorób Serca w Zabrzu ma w swojej długiej historii wiele udanych operacji i zabiegów ratujących życie. Dlatego warto wsłuchiwać się w głos pracujących tam specjalistów, kiedy mówią o potrzebie edukacji społecznej w zakresie objawów zawału serca i czynników ryzyka jego wystąpienia, a także metod leczenia i stosowania profilaktyki zawałowej."

    text2: "Wszystkim nam zależy na tym, by jak najwięcej osób dotkniętych schorzeniami sercowo-naczyniowymi, a przede wszystkim zawałem serca, otrzymało na czas skuteczną pomoc. W związku z tym odczuwamy potrzebę podejmowania inicjatyw promujących zachowania, które skracają czas oczekiwania na udzielenie tej pomocy. Uczmy się więc stale, jak rozpoznawać niepokojące symptomy. Poznajmy podstawowe czynności, które możemy sami wykonać, by uratować komuś życie przed przybyciem pomocy medycznej. Naprawdę bardzo dużo zależy od nas samych, naszej odpowiedzialności, a przede wszystkim wiedzy i szybkiego działania. Pamiętajmy, że serce mamy tylko jedno. Dbajmy o nie. Namawiajmy też innych do prowadzenia zdrowego trybu życia i poddawania się okresowym badaniom kardiologicznym. Gorąco państwa do tego namawiam."
    title2: "Materiały do pobrania"
abc:
    heading: ABC zawału
    image: /img/red-stethoscope.jpg
    text1: "Zawał serca oznacza martwicę wywołaną niedokrwieniem. Następuje on w momencie zamknięcia naczynia krwionośnego w sercu, co zwykle jest skutkiem pęknięcia blaszki miażdżycowej w naczyniu wieńcowym, czyli naczyniu doprowadzającym krew do serca. W związku brakiem dopływ krwi, a tym samym tlenu do mięśnia sercowego, obumiera odcięty fragmen serca."

    text2: "Im dłużej tętnica (naczynie wieńcowe) jest zamknięta, tym większy obszar serca umiera. Szybkie rozpoczęcie leczenia mającego na celu otwarcie tętnicy zwiększa szansę na uratowanie mięśnia sercowego. Ilość czasu na interwencję jest jednak ograniczony. Zwykle po 3–6 godzinach umiera cały obszar mięśnia sercowego zaopatrywany przez zamkniętą tętnicę wieńcową i wówczas zmiany te są nieodwracalne, nawet przy zastosowaniu nowoczesnych metod leczenia."

    text3: "Czasem do zawału serca dochodzi w wyniku pęknięcia blaszki miażdżycowej. Zdarza się, że rosnąca przez długi czas blaszka miażdżycowa, doprowadza do dużego zwężenia naczynia, co znacznie ogranicza dopływ krwi do fragmentu serca, a tym samym zaopatrywania w tlen."

objawy:
    heading1: Najczęstsze objawy zawału serca
    image1: /img/7.png
    text1: "Najczęstsze objawy zawału serca to ból (czasem bardzo silny), pieczenie lub ucisk za mostkiem. Występują one u większości chorych z zawałem."

    text2: "Ból zgłaszany przez chorego ma charakter rozlany (patrz: ryc. 3.), a nie punktowy, tzn. nie można wskazać miejsca bólu jednym palcem. Dlatego pacjent z zawałem serca zazwyczaj wskazuje miejsce bólu, przykładając całą pięść do mostka."

    text3: "Ból trwa zwykle ponad 20 minut; może się utrzymywać stale lub wielokrotnie ustępować i nawracać. U osób w starszym wieku lub chorujących na cukrzycę ból w trakcie zawału może być mniej charakterystyczny albo (rzadko) nie występuje wcale. Wówczas zawał objawia się np. w postaci zasłabnięcia lub duszności."

    heading2: Co powinno zwrócić Twoją uwagę?
    image2: /img/1.png
    text4: ból w żuchwie, szyi, plecach ręce lub barku
    image3: /img/2.png
    text5: ból brzucha z towarzyszącymi nudnościami lub wymiotami
    image4: /img/3.png
    text6: duszność
    image5: /img/4.png
    text7: zasłabnięcia lub utrata przytomności
    image6: /img/5.png
    text8: obfite zimne poty i zawroty głowy
    image7: /img/6.png
    text9: lęk przed zbliżającą się śmiercią
    text10: "**Zapamiętaj**"
    text11: Osoby, które już przebyły zawał, często z powodu odmiennych objawów nie rozpoznają kolejnego. Każdy zawał może mieć inne objawy. 



przyczyny:
    heading: Przyczyny zawału serca
    text1: "Przyczyny zawału są takie same, jak przyczyny rozwoju choroby wieńcowej. Określane są one czynnikami ryzyka miażdżycy lub czynnikami ryzyka chorób sercowo-naczyniowych (zobacz: "
    text2: "Czynniki ryzyka choroby wieńcowej"

stats:
    heading: Statystyki
    text: "Rocznie w Polsce na zawał serca umiera blisko 200 000 osób. Według Głównego Urzędu Statystycznego z 2009 roku zawału serca doświadczyło kiedykolwiek w swoim życiu 3,3% Polaków, w tym 4,1% mężczyzn i 2,5% kobiet. Ryzyko wystąpienia zawału zwiększa się znacznie z wiekiem, np. zawał serca przebyło w przeszłości aż 14% osób w wieku 70–79 lat."

postepowanie:
    heading: Postępowanie w przypadku zawału
    image: http://via.placeholder.com/400x400
    texts:
        text1: Czujesz silny ból w klatce piersiowej? Nie zwlekaj! Zadzwoń pod **112** i wezwij pogotowie!
        text2: "Mając objawy typowe dla zawału serca, zadzwoń pod **112** nawet wówczas, gdy nie jesteś pewien, czy to zawał. Czas rozpoczęcia leczenia ma kluczowe znaczenie, a każda minuta wahania zwiększa ryzyko zgonu lub poważnych konsekwencji zdrowotnych. Pamiętaj: Każde 10 minut opóźnienia interwencji lekarza w przypadku zawału zabiera bezpowrotnie twoje zdrowie i życie!"
        text3:  Dzwoniąc pod **112** poproś o pomoc medyczną. Rozmawiaj spokojnie, a gdy sprawia Ci to trudność, poproś o pomoc osobę z twojego otoczenia. Jeśli nie masz telefonu, poproś o wezwanie pomocy kogoś z otoczenia. Podczas kontaktu z depozytorem odpowiadaj konkretnie na zadawane pytania. Podaj dokładny adres pod którym się znajdujesz i nie rozłączaj się przed końcem rozmowy.
        text4: UWAGA!!!
        text5: Nie próbuj dojeżdżać do szpitala na własną rękę (np. samochodem), nie szukaj pomocy u krewnych lub u lekarza rodzinnego, natychmiast zadzwoń pod **112** i wezwij karetkę. 
        text6: Czekając na karetkę, połóż się i nie wykonuj niepotrzebnych wysiłków. Jeśli mieszkasz w bloku lub na  trudno dostępnym terenie, poproś kogoś, aby pomógł ratownikom cię zlokalizować. Personel pogotowia ratunkowego jest przeszkolony w rozpoznawaniu objawów zawału serca. Karetka pogotowia zapewni ci szybki i bezpośredni dojazd do ośrodka, gdzie można rozpocząć leczenie.
        text7: Jeśli masz zawał serca, będziesz potrzebował natychmiastowego leczenia – udrożnienia zatkanej tętnicy i przywrócenia dopływu krwi do serca. Takie postępowanie zatrzyma proces obumierania komórek mięśnia sercowego.
        text8: Szybko wykonany zabieg to mniejszy obszar serca objęty martwicą (tzw. blizna pozawałowa) i mniejsze ryzyko zgonu lub rozwoju groźnych powikłań, takich jak niewydolność serca.

carousel:
    heading: "Historie pacjentów"
    items:
        - name: 62-letnia kobieta
          text1: To był zwykły poniedziałek, dzień jak każdy inny, po południu zrobiłam zakupy zajmowałam się dziećmi, znaczy się wnukami, ,około godziny 4 zaczęły się bole, o tu za mostkiem. Ustępowały i wracały, miałam już problem z sercem więc nie zamierzałam tego bagatelizować. Od razu zadzwoniłam do swojej przychodni. Pani rejestratorka powiedziała mi, że doktor przyjmie mnie o godz 5 30.  Zadzwoniłam po córkę, odebrała dzieci i zawiozła mnie do przychodni.  Zanim weszłam do gabinetu zrobiono mi EKG. Czekała pod gabinetem jeszcze 10 minut było sporo osób z kaszlem i katarem. W końcu poprosiłam pielęgniarkę, żeby zapytała doktor o przyjęcie poza wyznaczona kolejką. Od tych paru minut bóle w klatce bardzo się wzmogły, czułam się źle. Pielęgniarka wzięła EKG i weszła do gabinetu. Nie minęła minuta, a doktorka z pielęgniarką wyszły razem. Od razu zaprowadziły mnie do gabinetu zabiegowego, położyły na kozetce. Lekarka poinformowała mnie że podejrzewa u mnie zawał serca i dzwoni po karetkę pogotowi, żeby przekazać mnie do dalszego leczenia do szpitala. Po 10 minutach na miejscu było pogotowie, lekarz z karetki wykonał mi EKG po chwili poinformował mnie, że mam zawał i że rozmawiał z dyżurnym kardiologiem w Zabrze z Kliniki u Religii i że niezwłocznie mnie tam wiozą celem dalszego leczenia
          text2: "Główny powód opóźniena: umówienie się z lekarzem rodzinnym, brak wezwania karetki pogotowia ."
        - name: 59-letnia kobieta
          text1: Zdarzało mi się palić ale dotychczas większych problemów z sercem nie miałam. Ostatni dzień października byłam zagoniona. Wiadomo przed 1 listopada trzeba było wszystko przygotować, odświeżyć nagrobki, kupić znicze. Przez ten cały stres i gonitwę czułam się źle. Parę razy ale nie stałe poczułam taki dyskomfort w klatce. Wszystko zwaliłam na karb tej grobowej gonitwy. Tak teraz myślę, że sama prawie wylądowałam na cmentarzu, nie wiele brakowało. No i przyszedł ten cmentarny dzień. Rano obudziłam się przeszłam parę kroków do kuchni, pojawił się dyskomfort, ale minął. W południe pojechałam na groby, było zimno ale do zniesienia. Dyskomfort nawracał, przy przejściu od grobu do grobu, było coraz gorzej. W końcu usiadłam a ból nie minął. Poprosiłam syna żeby zadzwonił na pogotowie, czułam że dzieje się ze mną coś złego. Powoli udało mi się jeszcze wyjść z cmentarza. Karetka była szybko, zabrali mnie z pod bramy. Do słownie i w przenośni. Taka granica między życiem a śmiercią. W karetce powiedzieli że mam zawał i że to był ostatni dzwonek. Jednak mimo wszystko byłam dobrej myśli. Stwierdziłam że mało kto jedzie w tą stroną z tamtąd. Więc musi być dobrze. Jakby miało być źle to zostałabym już na tym cmentarzu. Byłam w Zabrzu około godziny 17. Od momentu wezwania pogotowia nie trwało to już długo. Zabieg a później to cale leczenie. Mam nadzieje że 1 listopada za rok będę dalej tu a nie tam. ( śmiech)
          text2: Główny powód opóźnienia. Chęć zrealizowania obowiązków danego dnia w pierwszej kolejności.
        - name: 43-letni mężczyzna
          text1:  Od paru dni miałem infekcje, kasze , katar, gorączka. Poszedłem do swojego lekarza wypisał antybiotyk, leki przeciwgorączkowego i tak to leciało . W końcu nadeszła środa, dziwne bóle w      klatce piersiowej, nie miałem jeszcze takich. Raz się pojawiała drugi raz zanikały. Ciągnęło się to od późnego popołudnia, gdzieś około 16. Najpierw pomyślałem że to coś z płucami, ale chwile później przyszła refleksja że to może nie płuca a serca. Bo od paru dni czułem się lepiej. To skąd to nagłe pogorszenie,. Taki tępy ból trzymał mnie do 6, później lekko zelżał. O 9 kiedy znowu wrócił z podobna siła jak wcześniej spakowałem swoje rzeczy i pojechałem do szpitala do was. Już wtedy podejrzewałem że coś nie tak. Już na izbie u was dolegliwości mi się na silił. Praktycznie z marszu pojechałem na stół. Wyglądało na to że zgłosiłem się rychło w czas. Była godzina 22. 
          text2:  Opóźnienie od początku bólów do interwencji 5h. Brak znajomości objawów. Przyjechał sam do szpitala.
        - name: 65-letnia kobieta
          text1:  Pacjentka z rozpoznaną astmą przyjmująca leki wziewne.
            W dniu ślubu córki, rano poczuła się gorzej. Wystąpił ból w klatce piersiowej, duszność i drżenie mięśni. Chora uznała, że to napad astmatyczny i zażyła leki wziewne, odpoczęła chwilę, zjadła śniadanie i wydawało jej się, że jej samopoczucie poprawiło się.
            Wzięła udział w uroczystości weselnej , na Sali bawiła się jeszcze z wnukami ale czuła się coraz gorzej. Kiedy, w towarzystwie synowej wyszła na zewnątrz w celu zapalenia papierosa (!), zrobiło jej się słabo i rodzina wezwała pogotowie. Chorą przewieziono do Szpitala Miejskiego w Biskupicach a po kolejnych 3 godzinach do SCCS. W rezultacie chora wjechała na zabieg hemodynamiczny w czasie kiedy na Sali weselnej odbywały się tradycyjne oczepiny ;-)
            Od tego czasu pani Brygida znacznie ograniczyła palenie i  planuje zupełnie wyzwolić się z tego nałogu, wychodzi częściej na spacer ze swoimi pieskami stosuje się do zaleceń lekarskich.
            Przed nią jeszcze jedno, potencjalnie stresujące wydarzenie- niebawem będzie wydawała za mąż ostatnia córkę i  ma nadzieję, że tym razem nic nie zakłóci tej uroczystości.
          text2:  "Opóźnienie: chora chciała uczestniczyć  w ważnej uroczystości rodzinnej, brak znajomości objawów"

partners:
    heading: "Partnerzy"
    text: "..."
kontakt:
    heading: Kontakt
    text: "....."
blog: 
    heading: Aktualności
    text: "....."
---
