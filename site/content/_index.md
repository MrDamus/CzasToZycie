---
title: "Zawał! Twoje serce"
subtitle: Umiera z każdą minutą
image: /img/heart-attack.jpg
oKampanii:
    heading: O Kampanii
    image: /img/serce.gif
    subheading: Kampania „Zawał serca – Czas to Życie” uświadamia, jak postępować w przypadku zawału serca. Kluczowy jest czas oraz wezwanie pogotowia.
    text: 
        - p: "Co roku, do szpitala trafia prawie 80 tys. Polaków z zawałem serca.¹ Z badań wynika, że co czwarty pacjent umiera zanim jeszcze trafi do szpitala.² Dlaczego? Jedną z najważniejszych przyczyn jest zbyt długie zwlekanie z wezwaniem pomocy."
        - p: "Dlatego powstała ogólnopolska kampania Śląskiego Centrum Chorób Serca w Zabrzu oraz Fundacji ŚCCS „Zawał serca – Czas to Życie”, której celem jest skrócenie opóźnień leczenia zawału serca poprzez edukację na temat właściwego postępowania 
        w przypadku zawału. Honorowy patronat nad kampanią objęła Małżonka Prezydenta RP, Agata Kornhauser-Duda, a członkiem Komitetu Honorowego jest Minister Zdrowia Prof. Łukasz Szumowski."
    subsections: 
        - heading: Postęp w leczeniu zawałów serca w Polsce
        - text:
            - p: "W ciągu ostatniej dekady odnotowano znaczący postęp leczenia zawału serca w Polsce poprzez szerokie wprowadzenie tzw. interwencyjnych metod leczenia. Ponadto, Polska znajduje się w ścisłej czołówce w Europie pod względem liczby zabiegów angioplastyki tj. przezskórnego poszerzenia naczyń krwionośnych, które zostały zwężone lub zamknięte w wyniku choroby - najczęściej miażdżycy. Pozwoliło to znacznie obniżyć śmiertelność pacjentów z zawałem serca do około 18%.³,⁴ Nadal jednak istnieje konieczność zmiany zachowań, które poprawią rokowania pacjentów. Obszarem, który wymaga szczególnej uwagi są tzw. opóźnienia przedszpitalne."
        - heading: Zawał serca i statystyki
        - text:
            - p: "Każde 30 minut opóźnienia w udrożnieniu zamkniętej tętnicy wieńcowej zwiększa ryzyko śmierci o 7,5 proc.⁵ U połowy Polaków z zawałem serca, czas od pierwszych objawów do udzielenia profesjonalnej pomocy w ośrodku kardiologii interwencyjnej wynosi prawie 4 i pól godziny.⁴ Od 2005 roku pomimo znaczącego zwiększenia liczby ośrodków kardiologii interwencyjnej w Polsce, czas ten uległ redukcji zaledwie o około 15 proc.⁴"
            - p: "Jak wynika z badań przeprowadzonych przez SW Research, aż 73,8 proc. Polaków wie, że ból w klatce piersiowej może oznaczać zawał lub inne problemy z sercem, niestety tylko 22,2 proc. badanych czując ból zadzwoniłoby po pogotowie. Co czwarta osoba (23,5 proc.) zareagowałaby natychmiast, podczas gdy trzy czwarte zwlekałoby 
            z wezwaniem pomocy – co piąty respondent (18,5 proc.) czekałby nawet do następnego dnia."
            - p: "To pokazuje, jak istotne jest budowanie społecznej świadomości problemu i edukacja 
             w zakresie właściwej reakcji na zagrożenie związane z zawałem serca. "
            - p: "Partnerem strategiczny kampanii „Zawał serca – Czas to Życie” jest Philips."

letter:
    image: /img/prezydentowa.png
    title: "List Małżonki Prezydenta Rzeczypospolitej Polskiej"
    quote1: „Szanowni Państwo. Moje zaangażowanie w kampanię społeczną „Zawał serca – czas to życie” było decyzją świadomą, płynącą z przekonania, że należy głośno mówić o chorobach układu krążenia, chorobach pozostających nadal główną przyczyną umieralności w Polsce. Śląskie Centrum Chorób Serca w Zabrzu ma w swojej długiej historii wiele udanych operacji i zabiegów ratujących życie. 
    quote2: "Dlatego warto wsłuchiwać się w głos pracujących tam specjalistów, kiedy mówią o potrzebie edukacji społecznej w zakresie objawów zawału serca i czynników ryzyka jego wystąpienia, a także metod leczenia i stosowania profilaktyki zawałowej.
    Wszystkim nam zależy na tym, by jak najwięcej osób dotkniętych schorzeniami sercowo-naczyniowymi, a przede wszystkim zawałem serca, otrzymało na czas skuteczną pomoc. W związku z tym odczuwamy potrzebę podejmowania inicjatyw promujących zachowania, które skracają czas oczekiwania na udzielenie tej pomocy. Uczmy się więc stale, jak rozpoznawać niepokojące symptomy. Poznajmy podstawowe czynności, które możemy sami wykonać, by uratować komuś życie przed przybyciem pomocy medycznej. Naprawdę bardzo dużo zależy od nas samych, naszej odpowiedzialności, a przede wszystkim wiedzy i szybkiego działania. Pamiętajmy, że serce mamy tylko jedno. Dbajmy o nie. Namawiajmy też innych do prowadzenia zdrowego trybu życia i poddawania się okresowym badaniom kardiologicznym. Gorąco państwa do tego namawiam.\""
    title2: "Materiały do pobrania"
stats:
    heading: Zawał serca - czyli kiedy serce umiera
    text:
        - p: "Zawał serca to stopniowe obumieranie mięśnia sercowego (tzw. martwica) wywołane niedrożnością naczynia lub naczyń krwionośnych, które się w nim znajdują. W związku 
z brakiem dopływu krwi, a tym samym tlenu do mięśnia sercowego, obumiera „zajęty” fragment serca. Martwica powiększa się z każdą minutą trwania zawału."
        - p: Tylko szybka reakcja i bezzwłoczne rozpoczęcie odpowiedniego leczenia zwiększają szansę na przeżycie oraz dobrą jakość życia po zawale.
        - p: "Tymczasem wiele osób zwleka z podjęciem właściwych działań. W kampanii poznajemy historie pacjentów, dla których codzienne obowiązki, różne obawy oraz przypisywanie złego samopoczucia innym powodom wpłynęło na wielogodzinne opóźnienie w uzyskaniu pomocy. Osoby te, zamiast wezwania karetki, podejmowały próby konsultacji ich samopoczucia z rodziną, umówienia wizyty do lekarza pierwszego kontaktu lub samodzielnie jechali na pogotowie, co opóźniało otrzymanie specjalistycznej pomocy i mogło stanowić dodatkowe zagrożenie dla ich stanu zdrowia, a nawet życia."
    description: Narodowa Baza Danych Zawałów Serca w Polsce AMI-PL.
abc:
    heading: Co Polacy wiedzą o zawale serca?
    subheading: Polacy nie wiedzą, jak postępować podczas zawału serca!
    image: /img/red-stethoscope.jpg
    text1: "Większość z nas prawidłowo wiąże ból w klatce piersiowej z zawałem lub inną chorobą serca. Ale tylko co czwarta osoba w przypadku pojawienia się takiego objawu zareagowałaby natychmiast – wynika z najnowszych badań SW Research.⁶ Tymczasem czas w zawale jest kwestią kluczową: im szybciej uzyskamy profesjonalną pomoc, tym większe szanse na przeżycie i lepsze wyniki leczenia."

    text2: "Najczęstszymi objawami zawału serca są ból (czasem bardzo silny), pieczenie lub ucisk za mostkiem w klatce piersiowej. Występują one u większości chorych. Dobra wiadomość jest taka, że 74 proc. Polaków wie, że ból w klatce może oznaczać zawał lub inne problemy z sercem. Niestety, dużo gorzej jest z wiedzą, jak w tej sytuacji się zachować. Tylko 22,2 proc. osób czując ból w klatce zadzwoniłoby po pogotowie. Co czwarta osoba (23,5 proc.) zareagowałoby natychmiast, podczas gdy trzy czwarte zwlekałoby z wezwaniem pomocy – co piąty respondent (18,5 proc.) nawet do następnego dnia. A przecież – jak podkreślają lekarze – od momentu zawału serca pomoc powinna być udzielona jak najszybciej, a od chwili rozpoznania zawału do zastosowania skutecznego leczenia nie powinno upłynąć więcej niż 60 – 90 min.⁷ W przeciwnym razie może dojść do zgonu lub poważnych powikłań, np. niewydolności serca. Te mało optymistyczne wnioski płyną z badania pt. „Zawał serca – Opinie Polaków” przeprowadzonego we wrześniu 2018 roku przez SW Research na grupie 1376 osób6 w ramach kampanii „Zawał serca – Czas to Życie”."

    text3: "Czujesz silny bol w klatce piersiowej nie zwlekaj!"

objawy:
    heading1: Najczęstsze objawy zawału serca
    image1: /img/7.png
    text1: "Ból (czasem bardzo silny), pieczenie lub ucisk za mostkiem w klatce piersiowej – ma charakter rozlany, a nie punktowy; może się utrzymywać stale lub wielokrotnie ustępować i nawracać. Bólowi może towarzyszyć silny lęk."
    text2: "Ból może promieniować do barku, ręki, szyi lub żuchwy."
    text3: "U starszych osób lub chorujących na cukrzycę – ból może być mniej nasilony lub mniej charakterystyczny albo występować rzadziej."

    heading2: Co powinno zwrócić Twoją uwagę?
    image2: /img/1.png
    text4: ból w żuchwie, szyi, plecach ręce lub barku
    image3: /img/2.png
    text5: ból brzucha z towarzyszącymi nudnościami lub wymiotami
    image4: /img/3.png
    text6: duszność
    image5: /img/4.png
    text7: zasłabnięcia lub utrata przytomności
    image6: /img/5.png
    text8: obfite zimne poty i zawroty głowy
    image7: /img/6.png
    text9: lęk przed zbliżającą się śmiercią
    text10: Pamietaj! Kazdy zawal moze miec inne objawy. Nawet u tej samej osoby, objawy kolejnego zawalu moga byc rozne.


postepowanie:
    heading: Postępowanie w przypadku zawału
    image: /img/red-stethoscope.jpg
    texts:
        text1: Czujesz silny ból w klatce piersiowej? Nie zwlekaj! Zadzwoń pod **112** i wezwij pogotowie!
        text2: "Mając objawy typowe dla zawału serca, zadzwoń pod **112** nawet wówczas, gdy nie jesteś pewien, czy to zawał. Czas rozpoczęcia leczenia ma kluczowe znaczenie, a każda minuta wahania zwiększa ryzyko zgonu lub poważnych konsekwencji zdrowotnych. Pamiętaj: Każde 10 minut opóźnienia interwencji lekarza w przypadku zawału zabiera bezpowrotnie twoje zdrowie i życie!"
        text3:  Dzwoniąc pod **112** poproś o pomoc medyczną. Rozmawiaj spokojnie, a gdy sprawia Ci to trudność, poproś o pomoc osobę z twojego otoczenia. Jeśli nie masz telefonu, poproś o wezwanie pomocy kogoś z otoczenia. Podczas kontaktu z depozytorem odpowiadaj konkretnie na zadawane pytania. Podaj dokładny adres pod którym się znajdujesz i nie rozłączaj się przed końcem rozmowy.
        text4: UWAGA
        text5: Nie próbuj dojeżdżać do szpitala na własną rękę (np. samochodem), nie szukaj pomocy u krewnych lub u lekarza rodzinnego, natychmiast zadzwoń pod **112** i wezwij karetkę. 
        text6: Czekając na karetkę, połóż się i nie wykonuj niepotrzebnych wysiłków. Jeśli mieszkasz w bloku lub na  trudno dostępnym terenie, poproś kogoś, aby pomógł ratownikom cię zlokalizować. Personel pogotowia ratunkowego jest przeszkolony w rozpoznawaniu objawów zawału serca. Karetka pogotowia zapewni ci szybki i bezpośredni dojazd do ośrodka, gdzie można rozpocząć leczenie.
        text7: Jeśli masz zawał serca, będziesz potrzebował natychmiastowego leczenia – udrożnienia zatkanej tętnicy i przywrócenia dopływu krwi do serca. Takie postępowanie zatrzyma proces obumierania komórek mięśnia sercowego.
        text8: Szybko wykonany zabieg to mniejszy obszar serca objęty martwicą (tzw. blizna pozawałowa) i mniejsze ryzyko zgonu lub rozwoju groźnych powikłań, takich jak niewydolność serca.

carousel:
    heading: "Historie pacjentów"
    items:
        - name: 43-letni mężczyzna
          text1: "Od paru dni miałem infekcję: kaszel , katar, gorączka. Poszedłem do swojego lekarza, wypisał antybiotyk, leki przeciwgorączkowego i tak to leciało. W końcu nadeszła środa, dziwne bóle w klatce piersiowej, nie miałem jeszcze takich – raz się pojawiały, drugi raz zanikały. Ciągnęło się to od późnego popołudnia, gdzieś około 16. Najpierw pomyślałem, że to coś z płucami, ale chwilę później przyszła refleksja, że to może nie płuca a serce. Od paru dni czułem się lepiej, to skąd to nagłe pogorszenie? Taki tępy ból trzymał mnie do 6, później lekko zelżał. O 9 kiedy znowu wrócił z podobną siłą jak wcześniej, spakowałem swoje rzeczy i pojechałem do szpitala do was. Już wtedy podejrzewałem, że coś jest nie tak. Już na izbie u was dolegliwości mi się nasiliły. Praktycznie z marszu pojechałem na stół. Wyglądało na to że zgłosiłem się rychło w czas. Była godzina 22."
          text2: Opóźnienie od początku bólów do interwencji 5h. Brak znajomości objawów. Przyjechał sam do szpitala.
        - name: 59-letnia kobieta
          text1: Zdarzało mi się palić, ale dotychczas większych problemów z sercem nie miałam. Ostatni dzień października byłam zagoniona. Wiadomo przed 1 listopada trzeba było wszystko przygotować, odświeżyć nagrobki, kupić znicze. Przez ten cały stres parę razy poczułam taki dyskomfort w klatce, ale wszystko zwaliłam na karb tej grobowej gonitwy. Tak teraz myślę, że sama prawie wylądowałam na cmentarzu, nie wiele brakowało. Rano obudziłam się, przeszłam parę kroków do kuchni, pojawił się dyskomfort, ale minął. W południe gdy pojechałam na groby dyskomfort nawrócił – przy przejściu od grobu do grobu, było coraz gorzej. W końcu usiadłam a ból nie minął. Poprosiłam syna żeby zadzwonił na pogotowie, czułam że dzieje się ze mną coś złego. Karetka była szybko, zabrali mnie z pod bramy – dosłownie i w przenośni. Taka granica między życiem a śmiercią. W karetce powiedzieli, że mam zawał, i że to był ostatni dzwonek. Byłam w Zabrzu około godziny 17. Od momentu wezwania pogotowia nie trwało to już długo. Zabieg, a później to całe leczenie. Mam nadzieje że 1 listopada za rok będę dalej tu a nie tam. ( śmiech)
          text2: "Główny powód opóźnienia. Chęć zrealizowania obowiązków danego dnia w pierwszej kolejności."
        - name: 62-letnia kobieta
          text1: To był zwykły poniedziałek, zajmowałam się dziećmi, znaczy się wnukami, a około godziny 4 zaczęły się bole, o tu za mostkiem. Ustępowały i wracały, miałam już problem z sercem więc nie zamierzałam tego bagatelizować. Od razu zadzwoniłam do swojej przychodni. Pani rejestratorka powiedziała mi, że doktor przyjmie mnie o godz. 5:30. Zadzwoniłam po córkę, odebrała dzieci i zawiozła mnie do przychodni. Zanim weszłam do gabinetu zrobiono mi EKG. Czekałam pod gabinetem jeszcze 10 minut, było sporo osób z kaszlem i katarem. W końcu poprosiłam pielęgniarkę o przyjęcie poza wyznaczoną kolejką. Od tych paru minut bóle w klatce bardzo się wzmogły i czułam się źle. Pielęgniarka wzięła EKG i weszła do gabinetu. Nie minęła minuta, a doktorka wyszła z gabinetu i od razu zaprowadziła mnie do gabinetu zabiegowego. Lekarka poinformowała mnie, że podejrzewa u mnie zawał serca i dzwoni po karetkę. Po 10 minutach na miejscu było pogotowie, lekarz z karetki wykonał mi EKG po chwili poinformował mnie, że mam zawał, i że rozmawiał z dyżurnym kardiologiem w Zabrzu z Kliniki u Religii, i że niezwłocznie mnie tam wiozą celem dalszego leczenia.
          text2: "Główny powód opóźniena: umówienie się z lekarzem rodzinnym, brak wezwania karetki pogotowia."
        - name: 65-letnia kobieta
          text1:  Pacjentka z rozpoznaną astmą przyjmująca leki wziewne. W dniu ślubu córki, rano poczuła się gorzej. Wystąpił ból w klatce piersiowej, duszność i drżenie mięśni. Chora uznała, że to napad astmatyczny i zażyła leki wziewne, odpoczęła chwilę, zjadła śniadanie i wydawało jej się, że jej samopoczucie poprawiło się. Wzięła udział w uroczystości weselnej, ale w trakcie czuła się coraz gorzej. Kiedy w towarzystwie synowej wyszła na zewnątrz w celu zapalenia papierosa, zrobiło jej się słabo i rodzina wezwała pogotowie. Chorą przewieziono do Szpitala Miejskiego w Biskupicach, a po kolejnych 3 godzinach do SCCS. W rezultacie chora wjechała na zabieg hemodynamiczny w czasie kiedy na sali weselnej odbywały się tradycyjne oczepiny. Od tego czasu pani Brygida znacznie ograniczyła palenie i planuje zupełnie wyzwolić się z tego nałogu, wychodzi częściej na spacer ze swoimi pieskami stosuje się do zaleceń lekarskich.
          text2:  "Opóźnienie: chora chciała uczestniczyć w ważnej uroczystości rodzinnej, brak znajomości objawów."
partners:
    heading: "Partnerzy"
    text: "..."
kontakt:
    heading: Kontakt
    text: "....."
blog: 
    heading: Aktualności
    text: "....."
---
